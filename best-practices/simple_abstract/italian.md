I tratti biologici sono diventati una parte cruciale delle scienze ecologiche ed evolutive. I tratti aiutano i ricercatori a capire le funzioni della morfologia, della fisiologia, della crescita e della storia di vita di un organismo, con effetti sulla fitness, sul comportamento, sulle interazioni con l'ambiente e sui processi ecosistemici. Tuttavia, la compilazione e l'analisi dei dati sui tratti delle specie comporta sfide scientifiche a causa della loro natura complessa. 

Proponiamo qui le migliori prassi, con alcune estensioni dettagliate, come guida per prendere decisioni critiche che considerino l'intero ciclo di vita dei dati sui tratti. Questo documento è particolarmente motivato dalla diffusione stessa delle buone prassi, e ha l'intenzione di portare alla comunità la consapevolezza delle diverse sfaccettature del ciclo di vita dei dati sui tratti. 

Quando si tratta di lavorare con i dati sui tratti, siamo particolarmente avvantaggiati in quanto comunità interdisciplinare di biologi di campo, ecologi di sintesi, informatici e gestori di database. Ci auguriamo che queste linee guida di base possano essere utili come punto di partenza per una comunicazione attiva nella diffusione di queste conoscenze integrative e per rendere i dati sui tratti a prova di futuro.

Invitiamo la comunità scientifica a contribuire e ad espandere queste buone prassi (Edit/Feedback in testa ad ogni pagina) e ad aggiungerne altre (vedi README.md su Github) per rendere questa risorsa viva, in crescita e in evoluzione, guidata dalla comunità.